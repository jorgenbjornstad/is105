mail 1 **********
Hei,
Hvis du ser på filstørrelsen i Github repository så er det 61 bytes for den ene filen og 65 bytes for den andre.
Når du overfører filene til din lokale maskin (jeg antar med "git clone"?), gjør at av programmene, som er involvert i overføringen, en konvertering.
En bra øvelse er jo å prøve å finne ut hvilket av programmene som gjør det.
Du kan også gjøre en del forsøk i ditt eget utviklingsmiljø, som å lage 2 filer lokalt, som har forskjellig linjeskift og så bruke go-funksjoner for å skrive de ut byte for byte og illustrere forskjellen.
Alternativt, kan du prøve å overføringsmåten (åpne filen som "Raw" fra Github og kopiere innholdet over til en tekstbehandler, som du er sikker på hvordan håndterer linjeskift).

De 4 tilfellene som er de vanligste for linjeskift er: "\n" (LF), "\r\n" (CRLF), "\r" (CR) og "" (EOF - End of File).
Noen applikasjoner takler alle bra (de som sjekker for disse bytes), mens noen gjør det ikke.

Ta kontakt hvis du har flere spørsmål eller noe er uklart.

mvh
/Janis
 

mail 2 ************
Søk etter informasjon på WWW. Det er det som man kaller for "å studere" ;)

Atom, hvis du bruker det, har i en liten tekststreng nederst i høyre hjørne "LF" eller "CRLF".

Tekstbehandlere behandler jo linjeskift ved å skifte linje.
Hvis den har innebygd funksjon for å håndtere flere varianter, som Atom har, vises teksten korrekt og man får beskjed om hvilket format/linjeskift som er brukt i filen på byte-nivå. 

For å få lest alle bytes i en fil, kan du bruke denne metoden http://www.devdungeon.com/content/working-files-go#read_all (eller andre fra samme kilden).
"data" variabelen vil da inneholde alle bytes (den er av typen matrise av bytes, - []bytes)

Legger til noen bilder for hvordan det ser ut i tekstbehandlere som man utfører fra kommandolinje (jeg gjorde det i skyinstansen):
- nano (du ser at den gir beskjed "Read 4 lines (Converted from DOS format)"; som du vet DOS er forløperen til MS Windows og det er derfra valg av linjeskift for MS Win systemer stammer fra)
- vim (viser nederst i venstre hjørne "[dos]", samme som nano)
- emacs (samme som vim, nederst i venstre hjørne vises "(DOS)")

Ta kontakt, hvis det er noe mer.

mvh
/Janis
